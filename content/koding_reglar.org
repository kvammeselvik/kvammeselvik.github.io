#+TITLE: Koding i Emacs - godt å hugse på
#+DATE: 2025-10-27
#+tags[]: emacs orgmode koding
#+categories[]: skriving undervising
#+HUGO_SECTION: posts
* Innleiing
Her samlar eg ein del nyttige ting om å skrive (og utføre) koding i Emacs.
* Oppsett
I oppsettet av Emacs må eg ha på plass Babel. Det installerer eg som alle andre pakker via =package-list-packages= (leit etter =babel= og =ob-ipython=). Eg må også vite korleis eg skal få tak i Python-programmet (er det rett namn?); det er alltid litt krøkkete. Inntil vidare bruker eg denne kommandoen:

 

#+begin_example
(setq org-babel-python-command "C:/Users/aasmu/AppData/Local/Programs/Python/Python313/python.exe")
#+end_example



Og så må eg fortelje Emacs kva koder eg vil bruke:

  #+begin_example
  (org-babel-do-load-languages
   'org-babel-load-languages
     '(
        (python . t)
        (emacs-lisp . t)
        (calc . t)
        ;; Include other languages here...
      )
  )
  #+end_example

* Bruk
Eg skriv koden inne i ein /kodeblokk/:

#+begin_example
,#+begin_src python

,#+end_src
#+end_example

Den lettaste måten å skrive ein blokk er ved snarvegen =C-c C-,= og så velje blant dei ulike alternativa (=s= i dette tilfellet). (Det har tidlegare også vore ein snarveg =<sTAB=, men den har ein lei tendens til å legge att ein =>= på slutten, og då virker ingen ting.)
** Utdata
Eg kan få skrevet utdata ved å bruke
1. =print= (som vanleg)
2. =IPython= evaluering
*** 1. =print=
Legg inn =:results output= i starten av blokka. Dette sikrer at alle =print=-setningar kjem ut etter koden.

#+begin_example
,#+begin_src python :results output
  for i in range(4):
    print(i)
,#+end_src
#+end_example

*** 2. "return" frå ein funksjon
Alternativt kan vi "eksportere" resultatet ved hjelp av =return= (som om blokka er ein funksjon i Python). Dersom eg berre vil vise resultatet i fortløpande tekst treng eg ikkje =:results=-parameteren:

#+begin_example
,#+begin_src python
    a = 3
    return(a)
,#+end_src
#+end_example

Og så kjem det fine: dersom eg eksporterer resultatet med parameteren =:results value= kan eg gjenbruke verdien i ein seinare blokk. Og på same måte som med ein funksjon i Python så er det /blokka/ som får verdien av =return=, så eg må gi blokka eit /namn/:
#+begin_example
,#+name: akv
,#+begin_src python
  a = 9
  return(a**2)
,#+end_src
#+end_example

I neste blokk kan eg så bruke denne variabelen (=akv=):
#+begin_example
,#+begin_src python :var x=akv
  return(x*2)
,#+end_src
#+end_example
Resultatet av første blokk (her: \(81\)) vert skrevet i teksten under og lagra i variabelen =akv=. Det vert så tatt inn i neste blokk, og resultatet av denne (\(162\)) skrevet til teksten rett etter blokka.

